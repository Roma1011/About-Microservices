იდეებზე წიგნები უკეთ მუშაობს მაგალითებით. სადაც შესაძლებელია, რეალური ცხოვრების ისტორიებს გაგიზიარებთ, მაგრამ ასევე აღმოვაჩინე, რომ სასარგებლოა მქონდეს გამოგონილი დომენიც, რაზეც ვიმუშავებთ. მთელს ამ წიგნში რამდენჯერმე დავუბრუნდებით ამ დომენს და ვნახავთ, როგორ მუშაობს მიკროსერვისების კონცეფცია ამ სამყაროში.

მოდით, ყურადღება მივაქციოთ მოწინავე ონლაინ-გაყიდვების კომპანიას **MusicCorp** ს. MusicCorp ცოტა ხნის წინ მხოლოდ ფიზიკური მაღაზია იყო, მაგრამ მას შემდეგ, რაც გრამოფონის ფირფიტების ბიზნესი დაეცა, მან უფრო და უფრო მეტად დაიწყო ონლაინ-პლატფორმაზე კონცენტრირება. კომპანიას აქვს ვებ-გვერდი, მაგრამ ახლა ფიქრობს, რომ დადგა დრო ონლაინ მიმართულებაზე ორმაგად დაფოკუსდეს. ბოლოს და ბოლოს, iPod-ები უბრალოდ დროებითი ტრენდია (Zune-ები აშკარად ბევრად უკეთესია) და მუსიკის ფანებს სრულიად აკმაყოფილებთ, რომ CD-ები ფოსტით მიუვიდეთ. ხარისხი სჯობს კომფორტს, ხომ ასეა? და კიდევ, რა არის ეს „Spotify“, რაზეც ყველა საუბრობს  მოზარდებისთვის კანის მკურნალობის რაღაც საშუალება?

მიუხედავად იმისა, რომ ცოტათი ჩამორჩება თანამედროვე ტენდენციებს, MusicCorp-ს დიდი ამბიციები აქვს. საბედნიეროდ, კომპანიამ გადაწყვიტა, რომ მისი საუკეთესო შანსი მსოფლიოზე დაპატრონებისთვის არის ის, რომ ცვლილებების შეტანა მაქსიმალურად გაამარტივოს. **მიკროსერვისები  გამარჯვებისთვის!**