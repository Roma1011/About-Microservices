სერვისზე-ორიენტირებული არქიტექტურა (SOA) არის დიზაინის მიდგომა, სადაც მრავალი სერვისი თანამშრომლობს საბოლოო შესაძლებლობების ნაკრების მისაღწევად. სერვისი აქ, როგორც წესი, გულისხმობს სრულიად განცალკევებულ ოპერაციული სისტემის პროცესს. კომუნიკაცია ამ სერვისებს შორის ხდება ქსელური ზარების მეშვეობით და არა პროცესის შიგნით მეთოდის გამოძახებით.

SOA (Service-Oriented Architecture) ჩამოყალიბდა, როგორც მიდგომა, რომელიც უნდა გამკლავებოდა იმ პრობლემებს, რაც დიდ მონოლითურ აპლიკაციებს ახლდათ. მონოლითი ერთ დიდ „ბლოკად“ დაწერილი პროგრამაა, სადაც ყველა ფუნქცია და მოდული მჭიდროდ არის გადაბმული ერთმანეთზე. ასეთ სისტემაში ცვლილების შეტანა რთულდება, რადგან ერთი პატარა შეცვლა შეიძლება მთელ სისტემას შეეხოს და გაუთვალისწინებელი პრობლემები წარმოშვას.

SOA-ს იდეა სწორედ ამაზე პასუხობს დავყოთ სისტემა ცალკეულ სერვისებად, რომლებიც დამოუკიდებლად არსებობენ და ერთმანეთთან კომუნიკაციას ქსელით აწარმოებენ. ამით მიიღება რამდენიმე მთავარი სარგებელი:

- **ხელახლა გამოყენებადობა (reusability):** ერთი და იგივე სერვისი ერთდროულად რამდენიმე აპლიკაციამ შეიძლება გამოიყენოს. მაგალითად, ერთი „გადახდის სერვისი“ ერთნაირად გამოადგეს როგორც ვებ-ბაზრობას, ისე მობილურ ბანკინგის აპლიკაციას.
    
- **გამოყენების სიმარტივე და მოქნილობა:** თუ რომელიმე სერვისი მოძველდა ან გაუმართავია, შესაძლებელია მისი ჩანაცვლება ახალი სერვისით ისე, რომ სისტემის დანარჩენ ნაწილს ეს არ დაეტყოს. მთავარია, ახალი სერვისი შეინარჩუნებდეს იმავე „სემანტიკას“ — იგივე შედეგებს და იგივე გარეგან ქცევას, რასაც ძველი სერვისი იძლეოდა.
    
- **შენახვისა და განახლების სიმარტივე:** სერვისების დაშლილი არქიტექტურის შემთხვევაში, აღარ გვჭირდება მთელი დიდი სისტემის ხელახლა გადაწერა. საკმარისია მხოლოდ კონკრეტული სერვისის გაუმჯობესება ან თავიდან დაწერა.
    

ამიტომაც SOA-ს მიზანი იყო მოქნილი არქიტექტურის შექმნა: სისტემა, რომელიც ერთიანად არ „მოყინულიყო“ დიდი მონოლითივით, არამედ უფრო მარტივად შენახვადი და განახლებადი გამხდარიყო.

SOA თავის არსში საკმაოდ გონივრული იდეაა. თუმცა, მიუხედავად მრავალი მცდელობისა, დღემდე არ არსებობს მკაფიო კონსენსუსი იმის შესახებ, როგორ უნდა გაკეთდეს SOA სწორად. ჩემი აზრით, ინდუსტრიის დიდ ნაწილს ამ პრობლემისადმი საკმარისად მთლიანი ხედვა არ აღმოუჩენია და ვერ წარმოუდგენია დამაჯერებელი ალტერნატივა იმ ნარატივისთვის, რომელიც სხვადასხვა ტექნოლოგიურმა მომწოდებლებმა ჩამოაყალიბეს.

SOA-სთან დაკავშირებული პრობლემების დიდი ნაწილი სინამდვილეში მოდის ისეთი საკითხებიდან, როგორიცაა კომუნიკაციის პროტოკოლები (მაგალითად, SOAP), მომწოდებლის შუამავალი პლატფორმები (middleware), სერვისების ზომისა და სიზუსტის განსაზღვრისთვის მკაფიო მითითებების ნაკლებობა, ან სისტემის დაყოფის წერტილების შერჩევაში არასწორი რეკომენდაციები. 

ცინიკოსს შეუძლია ითქვას, რომ ტექნოლოგიურმა მომწოდებლებმა  SOA-ს მოძრაობა, როგორც საკუთარი პროდუქციის გასაყიდი საშუალება, და საბოლოოდ სწორედ ამ პროდუქტებმა დააზიანა SOA-ს თავდაპირველი მიზანი.

SOA-სთან დაკავშირებული ტრადიციული სიბრძნე ხშირად ვერ გეხმარებათ გაიგოთ, როგორ გაყოთ რაღაც დიდი პატარა ნაწილებად. ის არ საუბრობს იმაზე, რამდენად დიდი უკვე მეტისმეტად დიდია. ის საკმარისად არ საუბრობს რეალურ, პრაქტიკულ გზებზე იმისთვის, რომ სერვისები ზედმეტად არ იყოს გადაბმული ერთმანეთზე. ბევრი რამ, რაც არ ითქმის, სწორედ აქ წარმოშობს SOA-სთან დაკავშირებულ ხაფანგებს.

მიკროსერვისების მიდგომა გაჩნდა რეალური პრაქტიკიდან, სისტემებისა და არქიტექტურის უკეთესი გაგების გამოყენებით, რათა SOA სწორად გაკეთდეს. ასე რომ, მიკროსერვისებზე უნდა იფიქროთ როგორც **SOA-ს კონკრეტულ მიდგომაზე**, ისე როგორც XP ან Scrum არის Agile პროგრამული უზრუნველყოფის განვითარების კონკრეტული მიდგომები.