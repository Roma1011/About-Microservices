იდემპოტენტურ ოპერაციებში შედეგი არ იცვლება პირველი შესრულების შემდეგ, მაშინაც კი, თუ ოპერაცია შემდგომში რამდენჯერმე განმეორდება. თუ ოპერაციები იდემპოტენტურია, შეგვიძლია ერთი და იგივე ზარი რამდენჯერმე გავიმეოროთ უარყოფითი შედეგის გარეშე. ეს ძალიან სასარგებლოა მაშინ, როდესაც გვინდა თავიდან გავაკეთოთ eplay ის შეტყობინებები, რომელთა დამუშავებაშიც არ ვართ დარწმუნებული  შეცდომიდან გამოსვლის გავრცელებული გზა.

წარმოვიდგინოთ მარტივი ზარი, რომლითაც ვამატებთ ქულებს, როცა ჩვენი კლიენტი აკეთებს შეკვეთას. შესაძლოა, ასეთი payload გავაგზავნოთ, როგორც ნაჩვენებია მაგალითში 11-1.

	<credit>
	<amount>100</amount>
	<forAccount>1234</account>
	</credit>

თუ ეს ზარი რამდენჯერმე მივიღეთ, 100 ქულას რამდენჯერმე დავამატებთ. ამ მდგომარეობაში, ეს ზარი იდემპოტენტური **არ არის**. მაგრამ ცოტა მეტი ინფორმაციის დამატებით, შეგვიძლია ქულების ბანკს მივცეთ საშუალება, ეს ზარი იდემპოტენტური გახდეს, როგორც ნაჩვენებია მაგალითში 11-2.

მაგალითი 11-2. ქულების ჩამატების იდემპოტენტურობისთვის მეტი ინფორმაციის დამატება

	<credit>
	  <amount>100</amount>
	  <forAccount>1234</account>
	  <reason>
	    <forPurchase>4567</forPurchase>
	  </reason>
	</credit>


ახლა ვიცით, რომ ეს კრედიტი კონკრეტულ შეკვეთას 4567 უკავშირდება. თუ ვივარაუდებთ, რომ თითო შეკვეთაზე მხოლოდ ერთი კრედიტის მიღება შეგვიძლია, ამ კრედიტის კვლავ გამოყენება საერთო ქულების რაოდენობას აღარ გაზრდის.

ეს მექანიზმი ისეთივე კარგად მუშაობს მოვლენებზე (event-based) კოლაბორაციის დროსაც და განსაკუთრებით სასარგებლოა, თუ ერთიდაიგივე ტიპის სერვისის რამდენიმე ინსტანცია ერთსა და იმავე მოვლენებზეა გამოწერილი. თუნდაც ვინახავდეთ რომელი მოვლენები დამუშავდა, ასინქრონული შეტყობინებების მიწოდების ზოგი ფორმა შეიძლება ტოვებდეს პატარა ფანჯარას, სადაც ორი worker ხედავს ერთსა და იმავე შეტყობინებას. იდემპოტენტური დამუშავებით ვუზრუნველყოფთ, რომ ეს პრობლემა არ გახდეს.

ზოგი ადამიანი ზედმეტად ებმის ამ კონცეფციას და ფიქრობს, რომ ერთნაირი პარამეტრებით შემდგომი ზარები საერთოდ ვერ მოახდენენ გავლენას, რაც გვაყენებს საინტერესო მდგომარეობაში. მაგალითად, ჩვენ მაინც გვინდა დავაფიქსიროთ ლოგებში ის ფაქტი, რომ ზარი მივიღეთ. გვინდა დავარეგისტრიროთ ზარის საპასუხო დრო და შევაგროვოთ ეს მონაცემები მონიტორინგისთვის. აქ მთავარი ისაა, რომ იდემპოტენტურობაზე საუბრისას ვგულისხმობთ ბიზნეს ოპერაციის არსს, და არა სისტემის მთელ მდგომარეობას.

HTTP-ის ზოგიერთი ზმნა, როგორიცაა **GET** და **PUT**, თავად HTTP სპეციფიკაციაში იდემპოტენტურადაა განსაზღვრული, მაგრამ ეს მხოლოდ მაშინ არის ჭეშმარიტი, თუ თქვენი სერვისი ამ ზარებს იდემპოტენტურად ამუშავებს. თუ დაიწყებთ ამ ზმნების არაიდემპოტენტურ გამოყენებას, მაშინ როცა მომხმარებლები ფიქრობენ, რომ მათ უსაფრთხოდ შეუძლიათ განმეორებით შესრულება, სერიოზულ პრობლემაში შეიძლება აღმოჩნდეთ. გახსოვდეთ, მხოლოდ იმიტომ, რომ HTTP-ს იყენებთ საბაზისო პროტოკოლად, ავტომატურად ყველაფერი „უფასოდ“ არ მოგეცემათ!